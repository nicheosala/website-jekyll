---
title: "Ottimizzare Windows 10"
summary: "Windows è pieno di funzionalità obsolete, inutili, alcune nocive. Rendiamolo migliore."
---

## Introduzione

Windows è un sistema operativo prodotto da Microsoft.\
Probabilmente, è il sistema operativo installato sul tuo PC.\
Io lo utilizzo da anni. Da sempre, contiene un sacco di software inutile.\
Mi sono chiesto: "Perché dovrei utilizzare un sistema operativo pieno di spazzatura? Non posso essere io a decidere a priori cosa installare e cosa scartare?"\
Da quanlche anno, Windows è distribuito in maniera pressocché gratuita, mentre prima bisognava acquistare una licenza per utilizzarlo. Cosa è cambiato? Il modello di business di Microsoft: ora i guadagni non provengono dalla vendita del sistema operativo, bensì dal suo utilizzo: milioni di utenti forniscono ogni giorno un'infinità di dati personali, Microsoft ad altre aziende, e il gioco è fatto, tutti felici! Tranne noi utenti.\
Questa mania di libertà mi ha spinto verso il mondo dell'open source: ma è un'altra storia.\
Oggi voglio descrivere le lezioni che, nel corso di anni, mi hanno aiutato a rendere Windows un sistema operativo più personale, privo di tutti i gingilli che lo rendono pesante, insicuro, non rispettoso della privacy, pieno di schifezze, di messaggi pubblicitari, di app installate in automatico.\
Se anche pensate che la privacy sia un diritto inutile, seguite questa guida: dopo sarà più bello usare il vostro computer.

1. [Installazione](#installazione)
2. [Impostazioni](#impostazioni)
3. [Disinstallazione dei software inutili](#disinstallazione)
4. [Disattivazione dei software inutili](#disattivazione)

## Installazione

Bisogna fare scelte ponderate fin dal processo di installazione di Windows.
\
Se hai già installato Windows, due possibilità:
1. se sei pigro, puoi saltare al prossimo step.
2. altrimenti, puoi fare un hard reset del tuo pc: quando avrai finito, ti aspetto qui per iniziare questa sezione insieme.

Eccoci. Iniziamo con la schermata della lingua, dell'ora e del layout di tastiera: qui nessun problema, scegli le impostazioni che preferisci. Io installerò Windows in italiano.
\
Clicca su "Installa". Se chiede un codice product key, clicca su "Non ho un codice product key", quindi scegli la tua versione di Windows 10 preferita: probabilmente vuoi installare la versione di base, "Windows 10 Home". Non perdo tempo qui, non è l'obiettivo di questa guida. Ma se vuoi approfondire, contattami pure.
\
"Installa solo Windows"
\
Aspetta che finisca l'installazione pulita di Windows 10. Tra poco arriverà il bello.
\
Rieccoci. Dopo un'attesa infinita, ecco la voce assordante di Cortana, una nostra nemica: lei cercherà di avere pieno controllo del nostro microfono, ma non glielo permetteremo: Cortana è destinata a morire, poverina.
\
Italia
\
Italiano
\
"Vuoi aggiungere un secondo layout di tatstiera?" Ignora
\
E' ora: possiamo decidere qualcosa oltre alla lingua! Ma cos'ha fatto Windows nell'ultima ora in cui è stato eseguito: ha solo impostato la lingua? Ahah no, ha installato tutto quello che noi andremo a eliminare.
\
Se vi chiede di connettervi a internet, non connettetevi: fate di tutti pur di non connettervi.
\
Ed ecco che subito ci viene chiesto di fare l'accesso tramite un account Microsoft? Perché? Perché almeno sarà possibile raccogliere agevolmente all'interno di quell'unico account tutte le vostre informazioni. Per Microsoft è comodo: poi si rivendono. Per te dovrebbe essere comodo perché almeno puoi ritrovare quelle stesse informazioni anche su altri dispositivi. Ti dico un segreto: sono tutte informazioni inutili per te, come ad esempio la cronologia delle ricerche, o le app installate. Da qualche tempo, sei addirittura costretto ad accedre con un account Microsoft, e poi eventualmente potrai rimuoverlo! Maaamma mia. Ma c'è una via di fuga.
Se il tuo PC non è connesso a internet, allora puoi creare un account locale. Ottimo! Facciamolo. Se per sbaglio eri connesso a internet, scollegati, quindi clicca sulla freccia "indietro" in alto a sinistra. A quel punto potrai scegliere il nome per un account locale. è il nome con cui Windows si rivolgerà a te, quindi puoi ad esempio scegliere il tuo nome. io scelgo "Nicolò".
\
Scegli una password. Devo proprio precisare che dev'essere robista? Un giorno farò un bell'articolo su come gestisco le mie decine di password diverse lunghe 64 caratteri.
\
Scegli anche delle risposte a tre domande di sicurezza. Cose che ti ricordi, mi raccomando.
\
Ora, ti saranno rivolte mille domande per attivare altrettante funzionalità. Tu clicca su "No" o "Rifiuta", a seconda dei casi. Se proprio sentirai la necessità di attivare una funzionalità, l'attiverai quando ne avrai bisogno: in questo momento ti sembra di aver bisognodi tutto, o di non voler perdere tempo a scegliere se serve o no: ecco, tienila disattivata.
\
E poi arriverete al punto in cui Windows si mostra per quello che è. "Invia dati di diagnostica Microsoft". Puoi scegliere: "Completo" oppure "Base". E se non volessi inviare nessun dato? Spiacente, scelta non consentita. Però non ti preoccupare: con qualche sforzo in più, nella sezione ["disattivazione"](#disattivazione) vedremo come risolvere anche questo affronto. Con la pazienza, vinceremo noi. Per ora, selezioniamo "Base", e continiuiamo a cliccare "No" sulle proposte seguenti.
\
Dopo qualche ulteriore minuto di attesa, ecco il desktop!
\
Abbiamo quasi completato la prima sezione. Due cose. Anzitutto, apri il Microsoft Store. Clicca sui tre puntini in alto a destra (se no li vedi, massimizza la finestra e ti appariranno). Disattiva tutte le impostazioni, in particolare disattiva "Aggiorna le app automaticamente". Questo eviterà che, appena ci connettiamo ainternet, vengano aggiornate tante applicazioni che invece noi toglieremo. Inoltre, evita l'installazione di tante applicazioni pubblicitarie. Ahh, che bello.
\
Adesso sei autorizzato ad attivare internet. Hai un cavo Ethernet? Inseriscilo nella porta del tuo PC. Hai una rete wi-fi? Collegati, so che sai come fare. E poi passa alla sezione successiva: [Impostazioni](#impostazioni)!

## Impostazioni

Alcuni di voi sono alla loro seconda sezione, altri iniziano ora. Bentornati ai primi, e ben arrivati ai secondi!
\
Stiamo per rendere la nostra installazione di Windows davvero "nostra". Attraverseremo le impostazioni del sistema operativo, comprendendo le varie opzioni disponibili e disattivando tutto il disattivabile: insomma, stiamo per alleggerire il nostro povero PC da un sacco di processi inutili, di cui spesso non ci accorgiamo. Talvolta, segnalano la loro esistenza con notifiche incomprensibili. Bene, salutate tutto questo: non siamo al colpo di grazia, ma quasi.
\
Apriamo le impostazioni, ovvero: clicchiamo sul tasto di Windows, che di default si trova in baso a sinistra (se non è lì, sono certo che saprai comunque dove trovarlo) e clicchiamo sulla rotellina poco sopra: eccoci nelle impostazioni.
\
La prima sezione in alto a destra è "Sistema". Qui non si trovano particolari settaggi, la saltiamo, e apriamo invece "Dispositivi".

## Dispositivi
### Stampanti e scanner
Si inizia. A sinistra, saltiamo "Bluetooth e altri dispositivi" e selezioniamo "Stampanti e scanner". Sulla destra appare una lista di presunti stampanti e scanner. Ma aspetta: c'è anche il Fax! WTF: chi usa il fax oggi, a parte gli operatori telefonici quando bisogna fare disdetta del contratto? è un servizio per i più inutile, attivato di default in Windows. Noi ci chlicchiamo sopra, poi selezioniamo "Rimouvi". Pensate che sia morto per sempre? è normale pensarlo, l'avete rimosso. Ma Windows funziona in maniera un po' autoctona: avete solo rimosso la sua presenza da questo elenco. Nella sezione [disattivazione](#disattivazione) vedremo come purgarlo per davvero. :)
\
**TIP**
Avrete notato uno strano "Microsoft print to PDF". Ecco, se non fosse stato già attivo, questo comunque l'avrei attivato. Ad esempio, se sto visitando una pagina web, posso "stamparla" attraverso questo strumento per renderla in realtà un documento PDF. Lo stesso trucchetto si può usare per "stampare" un'immagine e tramutarla in un file PDF, per qualsiasi motivo. Utile, la lasciamo.
\
E poi c'è "Microsoft XPS document writer". Ma cos'è un documento XPS? Nel 2006, quando Microsoft deteneva ancora una sorta di potere assoluto nel mondo del software informatico, aveva deciso di tentare di sopprimere i file PDF con questo loro nuovo tipo di file. Vi chiedo: secondo voi è andata bene? Non ho mai aperto un file XPs in vita mia. Ma per ricordare l'anitca gloria del formato (?), rimane questa impostazione in Windows 10. A meno che siate dei nostalgici, cliccateci sopra e poi "rimuovi".
\
Sempre in "Stampanti e scanner", subito sotto l'elenco di stampanti e scanner, trovate altre due opzioni: "Consenti a Windows di gestire la stampante predefinita" e "Scarica con connessioni a consumo". Non sono funzioni che possono cambiare la nostra vita quotidiana: io le disattivo.
\
Torniamo sulla barra laterale sinistra. Troviamo "Mouse" e quindi "Touchpad". Nulla di interessante, saltiamo a "Digitazione".

### Digitazione
Ecco, anche qui ogni opzione è ben commentata e autoesplicativa: io le disattivo tutte. Sul PC, è inutile utilizzare un sistema di correzione degli errori di ortografia, se si sa scrivere (posso capire su smartphone: gli schermi touch non sono ancora alla pari con le tastiere fisiche, riconosciamolo. E comunque disattivo la correzione ortografica anche lì, ho le mie ragioni, magari un giorno ve le spiegherò). Comunque oh, se tu invece vuoi farti aiutare da mamma Microsoft, scegli tu: è così che il Windows diventerà tuo, tramite tue scelte consapevoli.
\
"Penna e Windows Ink", "Autoplay"... Un sacco di cose che non ci interessano. Clicchiamo in alto a sinistra su "Home" e torniamo alla pagina iniziale delle impostazioni. Ammettiamolo: smanettare in "Dispositivi non è stato molto divertente, e ci saranno altre sezioni così, ma in alcune... varrà proprio la pena.
\
Saltiamo "Telefono", "Rete e internet" e anche "Personalizzazione".
\
**TIP**
Se anche tu sei un fan del tema scuro, puoi attivarlo. Basta andare in "Personalizzazione"->"Colori"->"Scegli i tuoi colori"->"Scuro". Wualà!

## App
### App e funzionalità
Sì tuto bello, ma torniamo a lavorare. Apriamo "App". Dopo aver selezionato "App e funzionalità" nella barra a sinistra, appare un elenco di applicazioni. La tentazione di mettersi a cancellare quelle che no occorrono può essere forte, ma non siamo qua per questo: nella sezione [disinstallazione](#disinstallazione) potremo disinstallare quelle inutilità in maniera molto semplice ed efficace. Per ora, clicchiamo sulla scrittà blu "FUnzionalità facoltative", appena sotto la terza scritta "App e funzionalità" (vorrei essere più preciso, ma qui Windows ha scelto di essere ripetitivo).
\
Oh. Un nuovo elenco di app. In realtà, sono delle funzionalità che Windows mete a disposizione come facoltative. Sì, facoltative, però già che c'era le ha già installate tutte. Avete visto chi c'è? **Internet Explorer 11**! Nessuno lo aggiorna dal 2014: o lavori per la pubblica amministrazione, oppure è ora di bandirlo per sempre. Cliccateci sopra, quindi cliccate "Disinstalla". Ottimo. Ora vi dico tutte le altre funzinalità che io disinstallo a cuor leggero:
- *Assistenza rapida Microsoft*: "Consente agli agenti di Supporto tecnico Microsoft di connettersi al tuo dispositivo e ti permette di condividwere lo schermo con una persona fidata in modo da ottenere assistenza".
\
**STORIA**\
Ecco, scusatemi, devo assolutamente raccontarvi una storia. Una volta avevo un problema con OneDrive, proprio non sapevo come risolverlo. Allora mi sono rivolto all'assistenza Microsoft: li ho contattati tramite la loro pagina web di assistenza e un gentile operatore si è connesso in remoto al mio computer. Ero felice: stava per risolvere il problema! Mi son messo a guardare il cursore da lui controllato muoversi sul mio schermo. Ha fatto questo: ha chiuso la chat di assistenza che avevo aperto con lui, si è assegnato dieci stelle per l'assistenza, e ha chiuso la connessione remota. :)
\
Superfluo dire che io "Assistenza rapida Microsoft" l'ho disinstallato.
- *Client OpenSSH*: "Client Secure Shell (SSH) basato su OpenSSH per la gestione sicura delle chiavi d'accesso ai computer remoti". Alcuni di voi si stanno chiedendo di che magia nera si tratti, altri ghignano perché lo usano in continuazione. OpenSSH è un'implementazione del rpotocollo SSH: serve a connettersi in remoto a un altro PC. Ad esempio, se hai un tuo server personale, può essere molto molto utile. Altrimenti no. Se non lo usi o non ne hai mai sentito parlare, disinstallalo.
- *Volto di Windows Hello*: "Dispositivo per il software del volto di Windows Hello". O sei un fortunato possessore di un PC che si può sbloccare utilizzando il riconoscimento facciale, oppure questa funzionalità aggiuntiva è lì a prendere la polvere: in tal caso, disinstallala.
- *Windows Media Player*: "Riprodurre file audio e video sul computer locale e su internet." Un altro vecchio amico! Qualche anno fa era la base per riprodurre contenuti audio e video. Ora è stato rimpiazzato da tante migliori app aggiornate quotidianamente: salutatelo e disinstallatelo.
\
**TIP**\
Ogni tanto, anche se clicchi su "disinstalla" e pensi di esserti sbarazzato della funzionalità, quella appare ancora nell'elenco. E tu riclicchi su "disinstalla": vedrai che alla fine vincerai.
\
Le altre funzionalità riguradano la gestione della lingua nel PC, io le lascio stare.

Torniamo sulla barra laterale sinistra, in particolare clicchiamo su "mappe offline". Ecco, abbassiamo un po' la finestra a destra e trovaiamo "Aggiornamenti mappe" automaticamente attivo. Questa impostazione tiene aggiornato un archivio locale di mappe, che non useremo mai. Disattivare la funzione. Più tardi, nella sezione [disattivazione](#disattivazione), disattiveremo definitivamente questo servizio.\
Sulla barra sinistra, passiamo ad "Avvio". Oh, questa è una sezione interessante, nel senso che lavorare in essa può avere effetti percepibili sulle prestazioni del PC. Qui, infatti, sono elencati numerosi programmi avviati automaticamente all'accensione del computer. Quanti software inutili hai già trovato? Disattivali! Io e il mio approccio minimale disattiviamo tutto, ma se vuoi tenere attivo, chessò, il servizio di cloud storage che utilizzate (OneDrive, Google Drive, Dropbox...) ovviamente puoi farlo.\
Troverai anche "Windows security notification icon". Disattivando questo, l'antivirus integrato in Windows 10 rimarrà regolarmente attivo, solo la relativa icona non sarà presente nel menù in basso a destra della barra delle applicazioni (poco male).\
è tempo di lasciare la sezione "App" e di tornare alla home delle Impostazioni. E di andare nella sezione "Account".\

## Account
Questa è una sezione importante per la tua privacy. Hai fatto l'accesso con un account Microsoft? Esci. Windows 10 associa a quell'account tutte le informazioni che riesce a raccogliere durante il tuo normale utilizzo del PC: togliamogli questa ennesima soddisfazione.\
Usciamo da "Account", saltiamo "Data e ora", andiamo in "Giochi"!\

## Giochi
Hai una Xbox? Puoi utilizzarla per giocare tramite il tuo PC. Super vero? Ad esempio, se sei in vacanza e hai una crisi di astinenza da FIFA, puoi accendere il computer e utilizzarlo come fosse la tua Xbox.\
Però io in viaggio non gioco a FIFA. E poi, nemmeno ho l'Xbox. Se sei nella mia situazione, la soluzione è semplice: disattiva tutto quello che trovi. Tabula rasa.\
Poi torna alla home delle impostazioni, salta "Accessibilità" e "Ricerca" e vola in "Cortana".\

## Cortana
Cioè? Cos'è Cortana? Dai molti di voi lo sapranno: è l'assistente virtuale di Microsoft, così come Google Assistant è quello di Google e Siri quello di Apple, e Alexa quello di Amazon... Sì, ognuno ha il suo: vi siete mai chiesti il motivo? I tuoi dati sono preziosi per queste aziende: mica se li scambiano volentieri, anzi, fanno a gara a chi ne raccoglie di più. Gli assistenti vocali utlizzano il tuo microfono per essere attivati, cose tipo: "Hei Cortana!" E loro si attivano. Per rendere possibile questo, l'assistente vocale ascolta qualsiasi cosa passi per il microfono. Oltre a consumare energia, è poco piacevole avere qualcuno sempre, sempre, sempre in ascolto. Meglio non fidarsi: disattiviamo tutto, e più tardi uccideremo il processo che esegue Cortana sul nostro PC, così che non dovremo più sentirne parlare, insomma non saremo più suoi amici.\
Finito di rompere l'amicizia con Cortana, passiamo alla sezione principe delle Impostazioni: Privacy. Uhh, sono quasi emozionato.\

## Privacy
Prepara le dita: qui c'è da togliere parecchie spunte.\
Sulla barra sinistra, clicchiamo su "Generale". Disattiviamo tutti i servizi attivi: potete leggerli, nulla di utile.\
Anche in "Comandi vocali" e in "Personalizzazione input penna e digitazione e "Feedback e diagnostica" e "Cronologia attività" disattiva tutto. Queste opzioni sono piuttosto autoesplicative, per questo procedo spedito: se qualcosa non ti convince, scrivimi pure.\
Arriviamo quindi alle autorizzazioni per le app. Qui gestiamo autorizzazioni molto importanti, come l'accesso alla posizione, al microfono, alla fotocamera... Ma anche sezioni inspiegabili, come la radio, la cronologia delle chiamate (?)...\
Io procedo in questo modo: disattivo tutto (tranne "App in background" e "File system"), se poi un'app che uso ha bisogno di accedere, ad esempio, alla fotocamera, le fornisco la signola autorizzazione a tempo debito. Questo modo di procedere garantisce un certa consapevolezza riguardo chi ha autorizzazioni nel mio computer, e perché. Ad esempio, ieri ho usato Skype con dei miei amici: solo a Skype, ho fornito le autorizzazioni per fotocamera e microfono. Super!\
Sì okay, ma come si disattiva completamente una sezione?\
Apriamo, ad esempio, "Posizione". Verso il centro della pagina, troverai il pulsante "Modifica". Se disattivi questo pulsante blu, nessuna applicazione potrà più avere accesso alla posizione. Tuttavia, non consente di autorizzare alcune applicazioni singole, perciò questo metodo drastico è consigliato solo per le sezioni che sei certo di voler tenere disattivate forever (come "Cronologia delle chiamate", come dicevo).\
Nelle sezioni che vogliamo gestire in maniera granulare, lasciamo la spunta blu del pulsante "Modifica" e togliamo invece la spunta ad ogni singola applicazione con un'autorizzazione attiva. Più noioso, ma dovrai farlo solo una volta finché terrai questa versione di Windows, non essere pigro.\

## End
Finito! Quanto ci hai messo? Un quarto d'ora?\
Se sei arrivato fin qui, puoi rendere il tuo Windows ancora più snello seguendo le guide di disattivazione e di disinstallazione: hanno effetti molto evidenti sulle prestazioni di Windows. Se invece le hai già affrontate, oppure non hai voglia, goodbye! Io ci sono per qualsiasi domanda.

# Disinstallazione

## Introduzione
Benvenuto. Ora vediamo come disinstallare completamente programmi dal nostro computer.\
"Non posso semplicemente cliccare su 'disinstalla' nelle impostazioni di Windows?" Certo che puoi. Però, ci sono degli svantaggi:
1. Non tutti i programmi presenti sul tuo computer sono disinstallabili nelle impostazioni di Windows. Ad esempio, se tu avessi voglia di rimuovere l'app "Messaggi" o l'app "Mappe", non puoi.
2. Quando disinstalli un programma tramite Windows, possono rimanere in giro link, cartelle, file di cnfigurazione, chiavi di registro del sistema... un sacco di spazzatura.
3. Windows permette di disintallare un solo programma alla volta. Che noia.

## Iobit Uninstaller Portable

Risolveremo questi due problemi. Il nostro migliore amico per i prossimi minuti sarà [IObit Uninstaller Portable](https://portableapps.com/apps/utilities/iobit_uninstaller_portable): cliccate sul link per aprire la pagina da cui scaricarlo.

**Domanda**
*Portable?*
Un'applicazione "portable" come quella che state scaricando, ha una piacevole proprietà: dopo aver scelto durante la fase di installazione in quale cartella installarla, lei metterà lì tutti i suoi dati. Così, se poi vorremo sbarazzarcene, basterà eliminare quella cartella. Non solo: metti caso che ti appassioni a questa cosa delle disinstallazioni. Puoi mettere IObit Uninstaller Portable su una chiavetta USB e, collegandola a un qualsiasi PC con installato Windows, metterti a fare il nerd e ripulire i computer degli amici o del partner, che rimarrà senza dubbio colpito dalle tue doti... informatiche.

Avete scaricato il file di installazione di IObit Uninstaller Portable. Con un doppio clic su di esso avviate l'installazione: scegliete la lingua di visualizzazione, leggete e accettate le condizioni di licenza e scegliete in quale cartella mettere la vostra installazione portable: io ad esempio lo metto in una cartella di nome "IUP" dentro Downloads. Mettila dove ti pare!\
Prima di chiudere il programma di installazione, mettete la spunta su "Esegui IObit Uninstaller Portable". Ti consoco: hai già chiuso la finestra. In questo caso, entra nella cartella dove hai installato il programma e clicca sul file eseguibile "IObit Uninstaller Portable".\
Si parte.\
Anzitutto, dobbiamo sistemare alcune impostazioni. Cliccate sul sandwitch (ovvero l'icona con le tre linee orizzontali) in alto a destra, quindi su "Impostazioni". Se scorrete un pochino il menù che si è aperto, troverete le opzioni "Elimina automaticamente i file residui dopo la scansione" e "Sposta i file nel cestino". In questo modo, ogni volta che uno o più programmi vengono disinstallati, Iobit Uninstaller cercherà eventuali file residui (leggi: spazzatura) lasciati da quel prorgamma nel nostro PC: talvolta questa operazione consente di salvare savriati MegaByte di spazio, oltre a rendere le nostre cartelle più pulite. Clicchiamo quindi su "Ok" e iniziamo.\
Nella barra laterale sinistra, trovate "Programmi", "Toolbar & Plug-in", "App di Windows". Iniziamo da "Programmi".

## Programmi
Troviamo una lista con tutti i programmi installati nel nostro PC. Se avete appena reinstallato Windows, troverete poco o nulla. In tutti gli altri casi, sarà un bel casino. A sinistra di ogni programma, c'è una casella: se volete disinstallare quel programma, selezionate la casella. Una volta selezionate le centinaia di programmi inutili scaricati anni fa che non vi occorrono, cliccate sul pulsantone in alto a destra "Disinstalla". Riclicca sul nuovo pulsante "Disinstalla". Lui si mette a disinstallare tutti i programmi selezionati in un colpo solo: qui Iobit batte il sistema di disinstallazione di Windows a mani basse. Poi lo giustizia eliminando tutti i file residui: impossibile per Windows. Ad esempio, io ho disinstallato OneDrive: tanto non lo uso. (Potrei parlarti dei servizi di cloud storage per un paio d'ore e sulla mia soluzione, ma non è il momento). OneDrive pesava circa 130MB. Eliminando anche i file residui, ho rimosso 173MB. Vedi te.\

TODO TOOLBAR E PLUGIN
TODO APP DI WINDOWS

**Domanda**: Perché IObit Uninstaller?
Per la mia esperienza, è il migliore in termini di efficacia e usabilità. Ma negli ultimi tempi non è il programma che utilizzo abitualmente: cerco di evitare software prorpietari e contenenti pubblicità a favore di software open source. Sono sicuro che un giorno avrò voglia di raccontare i motivi di questa scelta. Perciò, utilizzo [Bulk Crap Uninstaller](https://www.bcuninstaller.com/): mi consente di gestire in maniera molto più meticolosa la disinstallazione dei programmi, è open source e privo di pubblicità. La guida non si incentra su di lui perché preferisco l'usabilità di IObit Uninstaller per i miei amici: ci sono argomenti in cui mostrarsi nerd è molto più divertente che qui.

## Disattivazione

TODO